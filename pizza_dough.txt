Zelf een pizzabodem maken: zo doe je dat!
Het liefst maak ik mijn eigen pizzabodems, dat is lekkerder en sneller dan je zou denken!

250 gr bloem type 00
5 gr gedroogde gist
1 tl zout
130 ml lauwwarm water
1 el olijfolie
Roer de gist door het water en laat 10 minuten staan. Meng zout, olijfolie en het gistwater door de bloem en kneed 10 minuten tot een zacht deeg. Dit kan met de hand, maar ook met een keukenrobot met een kneedhaak.

Maak een bal van het deeg, doe in een kom en laat, afgedekt met een theedoek, rijzen tot het in volume is verdubbeld. Dit duurt ongeveer een half uur.

Verwarm de oven voor op 250˚C. Als je een pizzasteen hebt is dat ideaal. Bestrooi je werkblad met wat bloem, verdeel het deeg in twee stukken en kneed even door. Rol uit tot 2 dunne lappen.

Beleg de pizza met je favoriete ingrediënten. Bak in de hete oven voor ongeveer 15 minuten of tot goudbruin en knapperig.
